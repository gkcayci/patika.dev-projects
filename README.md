##### patika.dev

# Veri Bilimi

Veri bilimi namı diğer data science, son yıllarda adını sıkça duyduğumuz bir kavram peki ama nedir veri bilimi? Veri bilimi kısaca, veriden faydalı bilgi çıkarma sürecidir. Bu süreci yöneten kişilere ise veri bilimci denir.

Dinlediğim bir veri bilimi eğitiminde veri bilimi şöyle anlatılmıştı: "Elimizde bir büst olsun ve büst tarihteki ünlü bir şahsa dair olsun; ayrıca ünlü bir heykeltıraşın eseri olduğu düşünülüyor olsun. Veri Bilimi, çıkarımcı (inferential) bir bilim dalıdır. Büste dair ölçümlere (alın genişliği, göz küreleri arasındaki mesafe vb.) dayalı olarak söz konusu şahsın boyu, kilosu, ayakkabı numarası gibi değerleri tahmin etmeye çalışır. Önceden yeterince veri de varsa, elimizdeki büste dair ölçümlere (alın genişliği, göz küreleri arasındaki mesafe vb.) dayalı olarak büstü yapılmış şahsa veya büste ilişkin olarak anomali tespiti yapabilir (örneğin şahsın alın genişliği aşırı derecede büyük veya büst yanlış yapılmış vb.) Büstün ölçümlerine A ve B ırklarının antropometrik verilerine dayalı olarak büstü yapılmış olan şahsın A ırkından mı, B ırkından mı olmasının daha yüksek olasılıklı olduğunu tahmin etmeye çalışabilir. Büstün ölçümlerine ve genel toplumun antropometrik verilerine dayalı olarak büstü yapılmış olan şahsın Akromegali hastası olup olmadığını belirlemeye çalışabilir. Büstün ölçümlerine ve büstü yaptığı iddia edilen heykeltıraşın diğer eserlerinin özelliklerine dayalı olarak büstün gerçekten de ilgili şahsın eseri olup olmadığını belirlemeye çalışabilir." 

<p align="center">
  <img width="250" height="250" src="https://cdn.dekopasaj.com/products/3/2a6e2c43-6188-47d0-a5ae-3bc2913f1635.jpeg">
</p>
 
 Bu anlatımda da görüldüğü gibi veri bilimi analiz etme, işleme, temizleme, değerlendirme ve yorumlama sanatıdır. Basit gibi görünen herhangi bir veriden çok detaylı sonuçlar elde edilebir. Veri bilimi farklı algoritmaları, yöntemleri, sistemleri kullanan çok disiplinli bir alandır. Veri bilimini tek görselle özetlememiz gerekirse bu görseli göstermemiz yeterli olacaktır:
 
<p align="center">
  <img width="250" height="250" src="https://miro.medium.com/max/1142/1*MAcljKjwcDefMtGW3toJHg.png">
</p>

Veri bilimi nedir sorusuna cevap verdik şimdi de gelin veri biliminin ana konusu olan veri nedir ona bir bakalım. 21. yüzyılın petrolü sözü bir yerlerden tanıdık geliyor mu? Veriyi birçok farklı kaynakta bu şekilde tanımlanırken görmüşsünüzdür. Veriler gözlem yoluyla toplanan bilgi birikimleridir. Çevremizde gördüğümüz her şey bir veridir. Gün içersinde atılan adım sayısı, tüketilen su miktarı, hava durumu tahmini, aldığımız herhangi bir ürünün fiyatı kısaca günlük hayatta farkında olmadan doğal akışta karşılaştığımız her şey bir tür veridir. 

Veri, veri bilimi nedir kavramlarına cevaplar verdik şimdi bir de bu işi yapan veri bilimcilere bakalım. Veri bilimciler, veriyi temizleme, işleme, analiz etme, yorumlama, değerlendirme yapan kişilerdir. Veri bilimciler bilgisayar bilimlerinin yanında istatistik bilgisine de sahip olmalıdırlar.
  
